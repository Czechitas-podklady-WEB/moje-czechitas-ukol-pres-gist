# Jak odevzdat úkol v [Moje Czechitas](https://moje.czechitas.cz/) pomocí [Github Gist](https://gist.github.com/)

1. Najdi si zadání konkrétního úkolu v tvém kurzu na [moje.czechitas.cz](https://moje.czechitas.cz/).
1. Vytvoř si pro úkol složku v tvém počítači.
1. Vypracuj řešení. Všechny soubory patřící k řešení vytvářej ve složce z předchozího kroku.
1. Až budeš mít řešení hotové, přejdi na [gist.github.com](https://gist.github.com/).
1. Podle potřeby se v pravém horním rohu přes tlačítko přihlas nebo zaregistruj.
1. Vyplň formulář.
   1. _Gist description_ můžeš nechat prázdné nebo vyplnit poznámkou (např. „Řešení prvního povinného úkolu v kurzu JavaScript 1“).
   1. Do _Filename including extension…_ zadej název prvního souboru, který máš v úkolové složce na tvém počítači (např. „index.html“).
   1. Do dalšího bloku začínajícího označením prvního řádku překopíruj obsah prvního souboru.
   1. Pokud máš souborů více, klikni na tlačítko _Add file_ a opakuj předchozí dva kroky.
1. Po překopírování všech souborů klikni vpravo dole na tlačítko _Create secret gist_.
1. Formuláře tě přesměruje na tajnou unikátní adresu. Komukoliv dáš odkaz na stránku, na které se právě nacházíš, uvidí tvé soubory.
1. Tento odkaz vlož u úkolu v Moje Czechitas jako řešení.
